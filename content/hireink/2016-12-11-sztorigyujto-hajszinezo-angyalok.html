---
author: Személyes Történelem
categories:
  - Sztorigyűjtő
date: 2016-12-11 07:30:52+01:00
excerpt: Kiss Erika egy kisiskoláskori naplórészlete 1984-ből - Személyes Történelem Sztorigyűjtő.
image: http://szemelyestortenelem.hu/wp-content/uploads/2016/10/Kiss-Erika-1200x628.png
permalink: /sztorigyujto-hajszinezo-angyalok/
tags:
  - csíkos haj
  - Hajszínező angyalok
  - Kiss Erika
  - Naplóbejegyzés 1984-ből
  - sztorigyűjtő
title: Sztorigyűjtő ~ Hajszínező angyalok
aliases:
- /sztorigyujto-hajszinezo-angyalok/
---

<div id="dslc-theme-content">
  <div id="dslc-theme-content-inner">
    <p>
      <strong>Kiss Erika egy kisiskoláskori naplórészletével örvendeztet meg minket. Köszönjük!</strong>
    </p>
    
    <hr />
    
    <p>
      Naplóbejegyzés 1984-ből:
    </p>
    
    <p>
      „Buta fiú ez a Kovács Jani. Ma is csúfolt, meg minden nap is csúfol, hogy csíkos a hajam. Mami megvigasztalt, hogy a fiúk már csak ilyenek, de én azért sírtam, meg azóta is minden nap sírok, amikor iskolába kell menni. Ha legalább kergetne az udvaron, az jobb lenne, mert úgyis gyorsabban futok nála. De nem, ő nem kerget, csak kiabálja, hogy csíkos hajú. Nem tudom miért nem egyszínű barna a hajam, mint a legtöbb lánynak.
    </p>
    
    <p>
      Mami szerint szép szőke, és azt mondta, hogy örüljek, hogy fehér-aranyszínű sávok vannak benne, mert ezeket bizony angyalok festették oda.”
    </p>
    
    <p>
      Mára megbarátkoztam azzal, hogy világos tincsek vegyülnek fürtjeimbe. Ám azóta is, minden fodrászkodásnál eszembe jutnak Mamikám gondolatai: angyalok színezték a hajamat.
    </p>
  </div>
</div>
