---
author: Személyes Történelem
categories:
  - Sztorigyűjtő
date: 2016-12-17 08:22:39+01:00
excerpt: Keresztes Magdi története a Személyes Történelem Sztorigyűjtőjébe abból a korból, amikor nem olvashattunk az újságokban naponta feltalálásokról hírt vagy álhírt.
image: http://szemelyestortenelem.hu/wp-content/uploads/2016/12/Bologatos_kutya_piszoar.png
permalink: /sztorigyujto-piszoar/
tags:
  - feleség
  - férj
  - forradalmi újítás
  - jövő
  - Keresztes Magdi
  - múlt
  - Piszoár
  - sztorigyűjtő
  - technika
title: Sztorigyűjtő ~ Piszoár
aliases:
  - /sztorigyujto-piszoar/
---

<div id="dslc-theme-content">
  <div id="dslc-theme-content-inner">
    <p>
      <strong>Keresztes Magdi története abból a korból, amikor nem olvashattunk az újságokban naponta feltalálásokról hírt vagy álhírt.</strong>
    </p>
    
    <hr />
    
    <p>
      Ez már a harmadik! A férfiak nem látják be, ha tévednek, ha hibáznak. Ez a megállapítás egészen biztosan igaz, mert az én családomban az összes férfi ilyen – mind a kettő –, de barátnőimtől arról is értesültem, hogy ez más családoknál is így természetes. Ma mégis megtört a jég! Az uram telefonált „munkahelyéről”, elegáns, valódi lakásból, mely ezúttal nem csak díszlet.
    </p>
    
    <p>
      – Drágám, igazad lett!
    </p>
    
    <p>
      – Akkor sietek, mert vagy priznicre van szükséged, vagy már nem is biztos, hogy elbúcsúzhatunk – susogtam a kagylóba.
    </p>
    
    <p>
      – Itt a forgatás helyszínén, a fürdőszobában PISZOÁR van! Azt is tudom, hol lehet olcsón megvenni.
    </p>
    
    <p>
      A bejelentés örömmámorral töltött el, hiszen épp tegnap lettem ez ügyben ledorongolva. Remek! Hiszen ez már a harmadik bizonyíték arra, hogy nekem kéne a világot kitalálni! Illetve én már ki is találtam, csak a megvalósítási projektet kéne jobban nyomni. Szóval, ahogy mondtam az uramnak, felmutatott sárga, magas szárú gumikesztyűbe bújtatott ujjammal nyomatékosítva: „igenis, minden lakásban szükséges lenne, még a lakótelepiekben is e-le-ve beépíteni.” De menjünk csak sorjában:
    </p>
    
    <p>
      Nem is tudom hány éve annak, de jócskán a bakelitlemezes korszakban, azt mondtam ifjú férjemnek:
    </p>
    
    <p>
      – Igazán szükségtelen lemezjátszót vásárolnunk, mert az egy elavult kütyü! Nevetségesen primitív, ahogy egy kis vacak, vékony fémpiszka forog körbe-körbe egy kényes felületen! Hol a tűvel, hol a lemezzel van a baj. Meglásd, rövidesen ki fogják találni azt a korszerű szerkezetet, ami méltó lesz arra, hogy mi is megvásároljuk.
    </p>
    
    <p>
      Ez lett aztán pár évvel később, na jó, jó pár évvel később, a cd, majd az mp3. Akkor persze kaptam hideget, meleget, a legfinomabb így hangzott:
    </p>
    
    <p>
      – Drágám! Te ilyesmibe ne szólj bele, te ehhez nem értesz.
    </p>
    
    <p>
      Aztán mikor az anyósék lakásából sajátba költözhettünk – na, ez sem volt semmi, de azt majd máskor –, azt mondtam neki:
    </p>
    
    <p>
      – Sándorom, igazán szükségtelen gáztűzhelyt vásárolnod a konyhánkba, mert az olyan elavult szerkezet, ráadásul rendesen nem is tisztítható, ez meg egyáltalán nem mellékes egy háziasszony számára.
    </p>
    
    <p>
      Beszéltem részletesen a sok-sok hátrányáról, és ugyancsak megígértem, hogy idővel ki fogják találni azt a korszerű, esztétikus és könnyen tisztítható változatot, amit én képzeltem magamnak, az undorító, koszos-mocskos készülék helyett. (Mint tudható, ez az állapot akár már az első főzés után létrejön egy vadonatúj gáztűzhely rózsái közt.)
    </p>
    
    <p>
      S lett a kerámialapos tűzhely!
    </p>
    
    <p>
      Ha ma éjjel hazajön az uram, én már ugyan szuszókálni fogok, de kiírtam neki egy cetlire:
    </p>
    
    <p>
      <em>Sándorom! Most már igazán szükségtelen minden további ellenállásod. Kérlek, tanuljunk a múltból! Kitaláltam a megengedően viselkedő, helyeslően bólogató, mindenben asszonykájának igazat adó férj prototípusát. Ezúttal Te légy az első, a modern, forradalmian új férjtípus!</em>
    </p>
    
    <p>
      <em>Csók, a Te Drágád: Muci</em>
    </p><figure id="attachment_203" aria-describedby="caption-attachment-203" style="width: 300px" class="wp-caption aligncenter">
    
    <img loading="lazy" class="size-medium wp-image-203" src="https://i1.wp.com/szemelyestortenelem.hu/wp-content/uploads/2016/12/piszoar-illusztr.jpg?resize=300%2C226" alt="piszoar_keresztes magdi" width="300" height="226" srcset="https://i1.wp.com/szemelyestortenelem.hu/wp-content/uploads/2016/12/piszoar-illusztr.jpg?resize=300%2C226 300w, https://i1.wp.com/szemelyestortenelem.hu/wp-content/uploads/2016/12/piszoar-illusztr.jpg?w=720 720w" sizes="(max-width: 300px) 100vw, 300px" data-recalc-dims="1" /><figcaption id="caption-attachment-203" class="wp-caption-text">Fotó: Keresztes Magdi</figcaption></figure> 
    
    <p>
      Fotók: Keresztes Magdi
    </p>
  </div>
</div>
