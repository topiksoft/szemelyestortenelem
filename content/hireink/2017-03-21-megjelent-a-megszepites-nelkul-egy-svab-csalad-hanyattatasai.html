---
author: Személyes Történelem
categories:
  - Megjelenések
date: 2017-03-21 07:48:52+01:00
excerpt: A Személyes Történelem kiadásában megjelent a Megszépítés nélkül – Egy sváb család hányattatásai. Kerekes Anna egy magyarországi sváb család generációkon átívelő történetét meséli el, olyan hétköznapi emberekét, akik átéltek két világháborút, ukrajnai kényszermunkát és németországi kitelepítést.
image: http://szemelyestortenelem.hu/wp-content/uploads/2017/03/Kerekes_Anna-Megszepites_nelkul-cover.jpg
permalink: /megjelent-a-megszepites-nelkul-egy-svab-csalad-hanyattatasai/
tags:
  - családtörténet
  - Kerekes Anna
  - kitelepítés
  - málenkij robot
  - Megszépítés nélkül
  - svábok
title: Megjelent Kerekes Anna Megszépítés nélkül – Egy sváb család hányattatásai című könyve
aliases:
  - /megjelent-a-megszepites-nelkul-egy-svab-csalad-hanyattatasai/
---

<div id="dslc-theme-content">
  <div id="dslc-theme-content-inner">
    <p>
      Megjelent Kerekes Anna <em><a href="http://adlibrum.hu/katalogus/Kerekes_Anna--Megszepites_nelkul.html">Megszépítés nélkül – Egy sváb család hányattatásai</a></em> című könyve az Ad Librum kiadói csoport tagja, a Személyes Történelem Kiadó gondozásában. A szerző egy magyarországi sváb család generációkon átívelő történetét meséli el, olyan hétköznapi emberekét, akik átéltek két világháborút, ukrajnai kényszermunkát és németországi kitelepítést.
    </p>

    <p>
      Kerekes Anna szívszorító őszinteséggel vall arról, milyen volt gyerekként megélni a háború utáni éveket az eleki Zselléreken, szülei elhurcolását málenkij robotra, majd nagyszüleivel való kitelepítésüket a németországi Schwetzingenbe, ahol a helyiek <em>ungarische Zigeunernek</em>, vagyis magyar cigányoknak nevezték el őket.
    </p>

    <p>
      <span class="dquo">„</span>Amikor a vasútállomástól teherautóval átszállítottak minket a batyuinkkal a tiszti kaszinóba, a schwetzingeni emberek megdöbbenve nézték a bő szoknyás nőket, a csizmás, kalapos férfiakat és a taknyos, piszkos gyerekeket. Ekkor neveztek el minket ungarische Zigeunernek…”
    </p>

    <p>
      A visszaemlékezésből kiderül az is, hogyan alakult a család sorsa a Magyarországra való visszatérést követően.
    </p>

    <p>
      A Személyes Történelem Kiadó adta közre Kanyó András <em><a href="http://www.konyvesbolt.online/Kanyo-Andras-Egy-kirugott-hirszerzo-emlekei-Mikent">Egy kirúgott hírsz</a><a href="http://adlibrum.hu/katalogus/Kanyo_Andras--Egy_kirugott_hirszerzo_emlekei.html">erző emlékei. Miként szippantott be az <span class="caps">ÁVH</span>, fedésben Londonban és a Kádár-interjú igaz története</a></em> címmel, melyben az egykori hírszerző és újságíró most először tárja fel élete történetét.
    </p>

    <p>
      Szintén a kiadónál jelent meg Kajsza Tibor <em><a href="http://adlibrum.hu/katalogus/Kajsza_Tibor--Katonakonyv.html">Katonakönyv</a> </em>című memoárja, melyben az író a Magyar Néphadsereg katonájaként az 1957 és 1959 között szerzett katonaélményeit eleveníti fel.
    </p>
  </div>
</div>
