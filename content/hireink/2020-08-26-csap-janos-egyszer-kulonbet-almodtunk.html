---
author: Személyes Történelem
categories:
  - Kiadói hírek
  - Megjelenések
date: 2020-08-26 11:32:36+02:00
excerpt: 'Memoár vagy kordokumentum? Csap János visszaemlékezése egyszerre teljesíti a kettőt, ahol az 1956-os szabadságharc személyes szűrőn keresztül jelenik meg, miközben hiteles történelmi lenyomatot is hagy egy korszakról. '
image: http://szemelyestortenelem.hu/wp-content/uploads/2020/08/Csap_Janos-Egyszer_kulonbet_almodtunk_cover_ebook@0.33x.jpg
aliases:
  - /csap-janos-egyszer-kulonbet-almodtunk/
tags:
  - '1956'
  - Csap János
  - disszidálás
  - Egyszer különbet álmodtunk
  - forradalom
  - memoár
  - szabadságharc
  - Zsuppán Klaudia
title: 'Csap János: Egyszer különbet álmodtunk'
#url: /2020/08/26/csap-janos-egyszer-kulonbet-almodtunk/
---

<div id="dslc-theme-content">
  <div id="dslc-theme-content-inner">
    <p>
      Májusban jelent meg a <a href="https://www.konyvesbolt.online/Csap-Janos-Egyszer-kulonbet-almodtunk-A-szabadsagh">Csap János: Egyszer különbet álmodtunk. A szabadsághacos életútja </a>című könyve, amely az 1956-os forradalom reményeivel és a disszidálás nehézségeivel egyaránt számot vet.
    </p>

    <p>
      A könyv igazi kordokumentum, miközben rendkívül személyes visszaemlékezés: szinte egy egész életutat bemutat, melynek azonban mégis központi, identitásalakító időszaka 1956 ősze. A szabadság vágya, majd a kényszermunkatábor és végül a disszidálás traumáinak elbeszélése emberközelivé teszi az &#8217;50-es évek sokaknak már csak történelemkönyvből ismert valóságát.
    </p>

    <p>
      Másfelől azonban, ahogyan a könyv szerkesztője, Zsuppán Klaudia, a Könyv Gurunak adott<a href="https://konyv.guru/elso-pillanattol-lattam-a-visszaemlekezes-kiemelkedo-tortenelmi-erteket/"> interjúban</a> elmondta, látható a kézirat egyedülálló történelmi jelentősége is. &#8220;Olyan ritkaságok szerepelnek benne többek között, mint az ’56-os orvos-forradalmár-mártír Tóth Ilonáról egy több oldalas visszaemlékezés-részlet a forradalom napjaiból, Nickelsburg Lászlóról értékes adalékok, a „Keleti Pályaudvar környéki vagányoknak” nevezett csoport tagjainak bensőséges leírása, vagy a II. világháború napjainak elmesélése ifjú katonaként.&#8221; 
    </p>

    <p>
      A könyv mindazok érdeklődésére számot tarthat, akik első kézből, szemtanúi és résztvevői oldalról szeretnének az 1956-os eseményekbe és egy jellegzetes történelmi korszakba betekintést kapni.
    </p>
  </div>
</div>
