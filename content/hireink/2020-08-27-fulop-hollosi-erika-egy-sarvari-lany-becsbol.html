---
author: Személyes Történelem
categories:
  - Kiadói hírek
date: 2020-08-27 12:40:04+02:00
excerpt: Mit keres egy sárvári cipészmester lánya Bécsben? Hogyan tud megküzdeni a 20. századi történelmi eseményekkel egy Bécsben nevelkedett, tanítattot polgárlány? Fülöp Hollósi Erika nagymamájának örömökben és bánatokban bővelkedő életét vetette papírra - amely által nem csak a személyes élmények, de a századelő is megelevenedik az olvasó szeme előtt.
image: http://szemelyestortenelem.hu/wp-content/uploads/2020/08/Fulop_Hollosi_Erika-Egy_sarvari_lany_Becsben_cover_ebook@0.33x.jpg
aliases:
  - /fulop-hollosi-erika-egy-sarvari-lany-becsbol/
tags:
  - 20. század
  - Bécs
  - Budapest
  - Egy sárvári lány Bécsből
  - Fülöp Hollósi Erika
  - memoár
  - polgárság
  - századelő
title: 'Fülöp Hollósi Erika: Egy sárvári lány Bécsből'
#url: /2020/08/27/fulop-hollosi-erika-egy-sarvari-lany-becsbol/
---

<div id="dslc-theme-content">
  <div id="dslc-theme-content-inner">
    <p>
      Nyár elején jelent meg <a href="https://www.konyvesbolt.online/Fulop-Hollosi-Erika-Egy-sarvari-lany-Becsbol">Fülöp Hollósi Erika: Egy sárvári lány Bécsből </a>című emlékirata, amely abból a szempontból különösen egyedi, hogy nem saját, hanem nagymamájának emlékeit gondozza és dolgozza fel.
    </p>

    <p>
      A nagymama élete alkonyán papírra vetette élettörténetét, amely a Fülöp Hollósi Erika könyvének alapjául szolgált, így &#8211; akár egy időutazásban &#8211; megelevenedik a 19. század és a 20. század fordulója, a bécsi és budapesti polgári élet. Megtudhatjuk belőle, miért nevelkedik egy hétéves sárvári cipészmester lánya Bécsben, mit adott neki Bécs kulturálisan gazadag környezete, mit jelentett számára a bécsi iskoláztatás. De arról is tudomást szerzünk, hogy a boldog és sokat adó gyermekkor után, miként sikerült szembenéznie azokkal az akadályokkal, amelyeket a 20. század történelmi helyzetei idéztek elő.
    </p>

    <p>
      A főszereplő élettörténete egy rendkívüli történelmi időszakba ágyazódik, amelyet mindvégig láttatni képes a hétköznapi ember szemén keresztül és amelyhez bölcsen viszonyul. Nem véletlen, hogy sokat emlegetett mottója éppen ez volt: „Van, akinek egy élet is kevés arra, hogy rájöjjön, mi az élet, és van, akinek elég egy óra, hogy mindent megértsen belőle.”
    </p>
  </div>
</div>
