---
author: Személyes Történelem
date: 2016-10-03 12:26:46+02:00
aliases:
  - hallo-itt-peter-peter-beszel-egy-budapesti-zsido-csalad-tortenete-az-1944-es-esztendoben
categories:
  - Megjelenések
excerpt: "Az eredetileg 1946-ban megjelent könyv az apa történetét meséli el, aki a nyilasok által elhurcolt fiát keresi 1944 telén."
title: Megjelent a megrendítő holokauszt történet
#url: /2020/09/14/konyvheti-prospektus-2020/
---

A Személyes Történelem Kiadó új kötetének címében szereplő fiú történetéről sokan hallhattak, hiszen nagy port vert fel a közelmúltban a nyilas Zentai Károly kiadatásának ügye. Az ellene szóló vád Balázs Péter brutális meggyilkolása volt az Aréna úti nyilasközpontban.

Ezt a könyvet, amely eredetileg közvetlenül a vészkorszak után jelent meg, a fiát elvesztő édesapa írta. Ám a kötet megjelenésekor az apa még nem jutott el a nyomozásában a vád megfogalmazásáig. A visszaemlékezés éppen ezért az apa története. Az apáé, akinek döntenie kell, feltegye-e a sárga csillagot, keresse-e reménytelenül elveszettnek látszó fiát, vagy a családja többi tagját védje. Mindeközben ki kell szabadulnia az Andrássy út 60.-ból, amikor elhurcolják, és búvóhelyeket kell találnia magának és a családjának is.

A könyv eredetileg 1946-ban jelent meg. Tartalmazza Kéthly Anna korabeli előszavát, valamint a kiadó bevezetését, amely az eset történelmi hátterét dolgozza fel.

Vásárlási lehetőségek a [könyv kiadói lapján](/konyveink/hallo-itt-peter-beszel/).
