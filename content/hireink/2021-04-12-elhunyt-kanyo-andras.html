---
author: Személyes Történelem
categories:
  - Kiadói hírek
date: 2021-04-12 10:31:36+02:00
title: Elhunyt Kanyó András
image: http://szemelyestortenelem.hu/wp-content/uploads/2016/10/40_Grosszal-1200x846.png
aliases:
  - /elhunyt-kanyo-andras/
---

<div id="dslc-theme-content">
  <div id="dslc-theme-content-inner">
    <p>
      Az Újnépszabadság adta <a href="https://ujnepszabadsag.com/2021/04/07/kanyo-andras/">hírül</a>, hogy április 7-én hajnalban, 88 éves korában elhunyt Kanyó András újságíró. 1966-ig hírszerzőként dolgozott, s életének ezt a fejezetét megírta egy könyvben: az <strong>Egy kirúgott hírszerző emlékei. Miként szippantott be az ÁVH, fedésben Londonban és a Kádár-interjú igaz története</strong> 2016-ban jelent meg a Személyes Történelem Kiadónál.
    </p>

    <p>
      Kanyó András a rendszerváltás hajnalán a már felfelé buktatott Kádár Jánossal készített interjúval vonta magára a figyelmet, az utóbbi évtizedben viszont sokan támadták a Horthy Miklósról és Mindszenty Józsefről készített kötetei, illetve ÁVH-s múltja miatt. Az egykori hírszerző és újságíró a többszöri életpályaváltás, szerelmek és magán­életi tragédiák mellett nyíltan és részletesen beszél könyvében arról, hogy<br />► milyen módszerekkel toborozta és képezte ki a hírszerzőket az Államvédelmi Hatóság a Rákosi-korszakban;<br />► hogyan élte meg a személyi kultusz éveit és mit csinált 1956-ban;<br />► milyen kényes feladatokat kellett elvégeznie hírszerzőként Londonban, majd itthon;<br />► mik voltak azok a szakmai ellentétek, amelyek miatt szakított a „Hivatallal”;<br />► hogy talált új életpályát az irányított sajtó világában, és miként tudósította a Népszabadságot Berlinből, Moszkvából, majd Bonnból;<br />► miért kezdeményezte a Kádár-interjút és hogyan érte el, hogy nyilatkozzon is neki az „Öreg”;<br />► hogy került Grósz Károly közelébe és miként élte meg a megalázó aradi találkozót Ceaușescuval.
    </p>

    <p>
      Az Újnépszabadság nekrológja szerint Kanyó András &#8220;halála is olyan volt, mint az élete. Csöndesen elaludt.&#8221;
    </p>
  </div>
</div>
