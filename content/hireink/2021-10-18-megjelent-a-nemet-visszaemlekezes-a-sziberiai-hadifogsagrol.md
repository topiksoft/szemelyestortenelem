---
author: Személyes Történelem
categories:
  - Kiadói hírek
date: 2021-10-18 11:06:56+02:00
image: http://szemelyestortenelem.hu/wp-content/uploads/2020/12/PALMABOR_ES_KUKACOK_ebook@0.33x.jpg
title: Megjelent a német katona visszaemlékezése a szibériai hadifogságáról
tags:
  - Ewald Pick
  - új megjelenés
permalink: megjelent-a-nemet-visszaemlekezes-a-sziberiai-hadifogsagrol
---

Egy egykori német katona, Ewald Pick orosz hadifogságban eltöltött négy évének történetét ismerhetjük meg a _Szibéria - a világ vége_ című kötetből. Lelki okokból a szerző nagyon sokáig senkivel sem tudott a hadifogságban történtekről beszélni, míg végül nyolcvanhárom évesen tollat ragadott és papírra vetette emlékeit.

A szerző újdonsült altisztként, a kapituláció után esett amerikai fogságba, majd mintegy negyvenezer katonatársával együtt átadták az oroszoknak. Negyvenhat napos út után érkeztek meg a számukra a világ végének tűnő közép-szibériai Sztara Kuznyeckbe.

Történelmünk ezen nehezen feldolgozható szakaszát jó stílusérzékkel, tényszerűen, nagy emberszeretetről tanúbizonyságot téve írja le. Nem célja a szemben álló felek negatív vagy pozitív színben való feltüntetése, mindvégig próbál objektív maradni.

Az időközben már elhunyt szerző vezető szerepet játszott a magyarországi német katonai sírok felkutatásában és a katonák méltó helyre temetésében.

A Szibéria - a világ vége című visszaemlékezés kapható a könyvesboltokban, kiadónk webboltjában pedig [kedvezményes áron vehető meg](https://www.konyvesbolt.online/Sziberia-a-vilag-vege).
