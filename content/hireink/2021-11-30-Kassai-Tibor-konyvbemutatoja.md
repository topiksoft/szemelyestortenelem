---
author: Személyes Történelem
categories:
- Kiadói hírek
date: "2021-11-30 20:00:00+02:00"
image: ""
title: A Látogatás a Birodalomba bemutatója a Magyar Állatorvosi Egyetemen szerdán
tags:
- Kassai Tibor
- könyvbemutató
---
December 8-án, szerdán 14 órakor a Magyar Állatorvosi Egyetem Központi Könyvtárban (Budapest VII., István u. 2.) tartják Kassai Tibor napokban megjelent könyvének, a _[Látogatás a Birodalomba. Útinapló egy 1958-as szovjet tanulmányútról](/konyveink/latogatas-a-birodalomba/)_ a bemutatóját.

Kassai Tibor professor emeritus fiatal kutató-állatorvosként 1958-ban részt vett egy három hónapos tanulmányúton a Szovjetunióban, amelynek eseményeiről és tapasztalatairól részletes naplót vezetett. Az azóta eltelt hat évtized változásai – köztük magának a hatalmas Birodalomnak az eltűnése – különleges kordokumentummá avatták az ott élő emberek akkori életéről egy szemtanú által papírra vetett hiteles naplójegyzeteket. Tanulmányútja során a napló szerzőjének Moszkván kívül módja volt Kazahsztánban, Grúziában és Örményországban is tapasztalatokat szerezni. Az útinapló döntően az ottani életviszonyokról, az emberekről, szerzőnek az emberekkel való kapcsolatairól, kulturális eseményekről, látnivalókról készült érdekes jegyzeteket és saját fotóit tartalmazza.

A könyvbemutatón védettségi igazolvánnyal lehet részt venni, és a részvétel regisztrációhoz kötött, amelyet [itt](https://indico.univet.hu/event/97/) lehet megtenni.
