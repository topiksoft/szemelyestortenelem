---
branding: Személyes Történelem Kiadó
author: Személyes Történelem
date: "2021-12-13"
title: A Látogatás a Birodalomba könyvbemutatója az Állatorvostudományi Egyetemen
featured_image: ""
categories:
- Könyvbemutató
tags:
- Állatorvostudományi Egyetem
- Szovjetunió
- könyvbemutató
- útinapló
---

December 8-án mutatták be Kassai Tibor professor emeritus _Látogatás a birodalomba. Útinapló egy 1958-as szovjet tanulmányútról_ című könyvét az Állatorvostudományi Egyetemen. Az eseményen köszöntőt mondott Prof. Dr. Sótonyi Péter rektor, majd Kassai Tibor professzor diavetítés kíséretében olvasott fel szemelvényeket új könyvéből.

A könyv alapjául az Szovjetunióban töltött három hónapos tanulmányút szolgált, melyen Kassai Tibor fiatal kutató-állatorvosként 1958-ban vett részt. Az ott történt eseményekről és tapasztalatairól részletes naplót vezetett, hat évtizeddel később pedig megszületett a most bemutatott útinapló. A könyvben olvashatunk az ottani életviszonyokról, az emberekről, a szerzőnek az emberekkel való kapcsolatairól, a kulturális eseményekről és látnivalókról készült érdekes jegyzeteket, saját fotókkal illusztrálva.

A kötet kedvezményes áron vásárolható meg [a kiadói webáruházban](https://www.konyvesbolt.online/Kassai-Tibor-Latogatas-a-Birodalomba-Utinaplo-egy), valamint kapható a Bookline, a Libri és a Líra online könyváruházán keresztül.

A könyv adatlapját [itt találja](/konyveink/latogatas-a-birodalomba/)
