---
author: Személyes Történelem
categories:
- Kiadói hírek
date: "2025-12-30 09:00:00+02:00"
image: ""
title: Újabb százéves híreink vannak - ezúttal 1925-ből!
tags:
- Százéves hírek
- megjelenés
---

Karinthy Frigyest a Fekete mise című novellájáért első és másod­fokon is elítélte a bíróság. Zsilinszky Endre a fajvédők kiáltványa miatt állt bíróság előtt. Egy kormánypárti pap-képviselő hadjáratot indított a jazz és a modern női divat ellen. Elindult a rádió és megnyílt a Testnevelési Főiskola. Ilyenek hozták izgalomba a kortársakat 1925-ben, mi, a maiak pedig elgondolkodhatunk, hogy ma hogyan látjuk ezeket és hogy rólunk mi marad meg száz év múlva.

Új sorozatunk, a *Százéves hírek* sajtóhíreken keresztül igyekszik mozaikszerűen megmutatni a korabeli mindennapokat. Az [első kötet](/konyveink/szazeves-hirek-1924/) 1924-ről szólt, ezt folytattuk most a következő évvel.

A [kötet](/konyveink/szazeves-hirek-1925/) szerkesztői újra a kiadó munkatársai, Soós Gábor és Soós Anna voltak.

[![Százéves hírek. 1925 - borítókép](/covers/Szazeves-hirek-1925--medium.webp)](/konyveink/szazeves-hirek-1925/)