---
idbook: 671
author: Julia Boyd
booktitle: Szörnyeteg vagy példakép? Korabeli utazók a nácik Németországáról
pages: 448
price: 5490 Ft
format: 165x235mm
price_ebook: 3490
saleprice: 2745
weighttext: 736 gr.
isbn: 978-615-5758-41-6
isbn_epub: 978-615-5758-42-3
abstractshort: "A nácik felemelkedésének és uralmának rendkívüli összefoglalása, amely nagy munkával gyűjtött beszámolókra támaszkodva veti fel azt a – korabeli emberek számára egyáltalán nem egyértelmű – kérdést, hogy a harmadik birodalom berendezkedése vajon követendő- vagy éppen ellenkezőleg elrettentő példa-e. A kötet a világon tizenharmadik országként jelent meg Magyarországon."
pubdate: 2019-10-22
pubyear: 2019
pubmonth: október
pubday: 22
cover: Julia-Boyd_Szornyeteg-vagy-peldakep
coverFC: Julia-Boyd_Szornyeteg-vagy-peldakep--FC.jpg
coverFD: Julia-Boyd_Szornyeteg-vagy-peldakep--FD.jpg
coverFE: Julia-Boyd_Szornyeteg-vagy-peldakep--FE.jpg
coverFF: Julia-Boyd_Szornyeteg-vagy-peldakep--FF.jpg
catalogueurl: Szornyeteg-vagy-peldakep
link_webshop: https://www.konyvesbolt.online/Szornyeteg-vagy-peldakep
link_libri: https://www.libri.hu/konyv/julia_boyd.szornyeteg-vagy-peldakep.html
link_lira: https://www.lira.hu/hu/konyv/ismeretterjeszto-1/tortenelem-politika/szornyeteg-vagy-peldakep-korabeli-utazok-a-nacik-nemetorszagarol#bolti_keszlet
link_bookline: https://bookline.hu/product/home.action?_v=Julia_Boyd_Szornyeteg_vagy_peldakep_&id=315769&type=22
link_book24: https://www.book24.hu/konyv/szornyeteg-vagy-peldakep
link_ibook:
link_googlepay:
link_googlebooks: https://books.google.hu/books?id=vSq1DwAAQBAJ&printsec=frontcover&dq=julia+boyd+sz%C3%B6rnyeteg+vagy+p%C3%A9ldak%C3%A9p&hl=hu&sa=X&ved=0ahUKEwjqnobiybTlAhUSxIsKHeGUDm4Q6AEIKDAA#v=onepage&q=julia%20boy
link_ekonyv:
link_moly: https://moly.hu/konyvek/julia-boyd-szornyeteg-vagy-peldakep
weight: 10
aliases:
- /szornyeteg-vagy-peldakep/
---

A _Szörnyeteg vagy példakép?_ a nácik felemelkedésének és uralmának rendkívüli összefoglalása, amely nagy munkával gyűjtött, első kézből származó beszámolókra támaszkodik. Egyetemi hallgatók és iskolás diákok, politikusok, zenészek, diplomaták, kommunisták, fasiszták, tudósok, olimpikonok, költők, újságírók, turisták, sőt olyan hírességek, mint Charles Lindbergh és Samuel Beckett korabeli naplói, levelei és írásai szolgálnak forrásul. Az olvasó szinte láthatja, hallhatja, tapinthatja azt az atmoszférát, amiről a kor embere nem sejthette, varázslatos megújuláshoz vagy borzalmas viharhoz vezet-e.

Elgondolkodtató kérdések következnek ebből a mai olvasó számára: Mennyire lehetett felfogni, mi is történik valójában? Meg lehetett-e ragadni a nemzetiszocializmus lényegét? Lehetett-e érintetlennek maradni a propagandától? Meg lehetett-e jósolni a holokausztot? A történelem akaratlan szemtanúi újszerű betekintést nyújtanak a harmadik birodalom összetettségébe, paradoxonjaiba és végső össze omlásába.

„Még a politikában jártas személyek is többértelműnek találták Hitler Németországát. Az éjszaka közepén otthonukból elhurcolt embereket, kínzásokat és megfélemlítést illetően sok külföldi egyszerűen félrenézett, abban a reményben, hogy amennyiben a nemzetiszocializmus pozitívumaira összpontosít, a visszatetsző aspektusai hamar elenyésznek. Sokkal nehezebb volt elnézni a zsidók üldöztetését. De az 1933-ban Németországba érkező külföldi utazók közül sokan maguk is antiszemiták voltak, ha csak felszínesen is. Számukra a néhány zsidó zargatása alacsony ár volt egy nagyszerű nemzet újjáépítéséért – nem mellesleg azé a nemzeté, mely Európa kommunizmus elleni harcának fő védőbástyája volt.”

**Los Angeles Times Book Prize** (2019), **Spectator Book of the Year**
(2018), öt hétig a **Sunday Times non-fiction bestseller listáján**
(2018), **Daily Telegraph**: az év egyik legjobb könyve (2017), **The
Guardian**: az év legjobb könyve (2017).

<iframe id="ytplayer" type="text/html" width="640" height="360"
  src="https://www.youtube.com/embed/128Z-Th1DWk?autoplay=1&origin=http://szemelyestortenelem.hu"
  frameborder="0"></iframe>

[Nézze meg a könyvbemutatót **Puzsér Róberttel** és **Schiffer Andrással**!](https://youtu.be/128Z-Th1DWk)

Sor került [egy történészi könyvbemutatóra](/hireink/szornyeteg-vagy-peldakep-torteneszek-vitatkoznak-julia-boyd-konyverol/) is.

*Az olvasó szinte láthatja, hallhatja, tapinthatja azt az atmoszférát,
amiről a kor embere nem sejthette, varázslatos megújuláshoz vagy
borzalmas viharhoz vezet-e. Elgondolkodtató kérdések következnek ebből a
mai olvasó számára: Mennyire lehetett felfogni, mi is történik
valójában? Meg lehetett-e ragadni a nemzetiszocializmus lényegét?
Érintetlennek lehetett-e maradni a propagandától? Meg lehetett-e jósolni
a holokausztot?*

*A történelem akaratlan szemtanúi újszerű betekintést nyújtanak a
harmadik birodalom összetettségébe, paradoxonjaiba és végső
összeomlásába.*

![](https://i0.wp.com/szemelyestortenelem.hu/wp-content/uploads/2019/11/Szornyeteg-vagy-peldakep_elolap-also-reszlet.jpg?resize=580%2C326&ssl=1)

> „*A bőkezű vendégszeretet, a takaros, tiszta házak, a hatékony
> földművelés, a színes ültetőládák az ablakokban, a habzó sörrel teli
> korsók és mindenekfelett Németország új életre kelt ifjúsága messze
> többet nyomott a latban, mint a barnaingesek agressziója."*

Néhány vélemény a könyvről
------------------------------

„Az 1930-as években Európa kulturálisan és technológiailag legfejlettebb
országa zuhanórepülésbe kezdett. Ebben a kutatásokkal alaposan
alátámasztott könyvben Julia Boyd a külföldiek szemével láttatja
Németország megdöbbentő bukását. Az emberi történetek széles palettája
kellemes, gyakran megindító olvasmány. Egyszersmind a jelenünkre
vonatkozóan is kijózanító leckéket ad, amelyben erőskezű vezetők ismét
teret engednek haragjuknak." -- David Reynolds egyetemi tanár, a *The
Long Shadow: The Great War and the 20th Century* című könyv szerzője

„A harmadik birodalommal kapcsolatos, kívülállók tollából származó,
eddig publikálatlan élménybeszámolók segítségével Julia Boyd teljesen új
perspektívából nyújt betekintést a Hitler építette Németországba. Könyve
a történeti kutatás magasiskolája." -- Dr. Piers Brendon, a *The Dark
Valley: A Panorama of the 1930s* című könyv szerzője

„Milyen volt valójában a náci Németország a második világháborút
megelőző időszakban? Julia Boyd lelkiismeretes alaposságú és a
részletekig kidolgozott könyve megmutatja, milyennek tűnt ez a
zűrzavaros ország az 1920-as és 1930-as évek utazói számára. Igazán
lenyűgöző olvasmány." -- Keith Lowe, The Sunday Times, a *The Fear and
the Freedom, Savage Continent and Inferno* című sikerkönyv szerzője

„A fiatalabb generáció számára felfoghatatlan, hogy a tragikus első
világháború után az emberek és a politikai vezetők miként engedhették
meg maguknak, hogy újra alábukjanak a mélységbe. Julia Boyd könyve,
amely széles körű tapasztalatokra és alapos kutatásokra támaszkodik,
megpróbál választ adni ezekre a kérdésekre." -- Randolph Churchill

A szerző
--------

**Lady Boyd**, a könyv szerzője, olyan elismert kötetek szerzője, mint
*A bútor története*, *A kitűnő dr. Blackwell: az első női orvos élete*,
a *Tánc a Sárkánnyal: a pekingi külföldi kolónia letűnt világa*,
valamint a *Hannah Riddell: Egy angol nő Japánban*. Tapasztalt kutató,
aki a világ számos pontján található archívumokból gyűjtötte össze a
könyvei alapjául szolgáló dokumentumokat. Diplomatafeleségként élt
Németországban 1977-től 1981-ig. A Winston Churchill Memorial Trust
(Winston Churchill Emlékalap) kurátoraként is tevékenykedett. Jelenleg
Londonban él.

Közreműködők
------------

A kötetet *Miholics Zoltán* és *Soós Gábor* fordította, szerkesztője
pedig *Pordány Katalin* volt. A borítóterv *Mark Swan* munkája (kid-ethic.com, London). A tördelést
*Serf Egyed*/eClassic végezte.

A magyar a 13. kiadás
---------------------

A kötet eredetileg az Elliott & Thompson Kiadó (Egyesült Királyság)
gondozásában jelent meg 2017 augusztusában, *Travellers in the Third
Reich: The Rise of Fascism Through the Eyes of Everyday People* címmel,
amelyet további kiadások sora követett: Pegasus (USA és Kanada), Argo
(Csehország), Peking University Press (Kína), Eksmo (Oroszország), Atico
(Spanyolország), Bonniers (Svédország), Leduc (Franciaország), Luiss
University Press (Olaszország), Proszynski (Lengyelország) és
Hakusui-Sha (Japán). Mostantól -- a világon **tizenharmadik országként**
-- magyarul is elérhető.

Tartalomjegyzék
---------------

Bevezető 7

1 Nyílt sebek 19

2 Mélyülő fájdalom 33

3 Szex és napfény 49

4 „Fortyogó üst" 69

5 Szorul a hurok 87

6 Szörnyeteg vagy csodálatos ember? 103

7 Nyári vakációk 121

8 Fesztiválok és fanfárok 137

9 Hitler éltetése 155

10 Egykori katonák 177

11 Irodalmi „turisták" 197

12 Hó és horogkeresztek 221

13 Hitler játékai 235

14 Tudós pusztaság 249

15 Hamis hangok 267

16 Utazóalbum 285

17 Anschluss 301

18 „Béke" és törött tükör 313

19 Visszaszámolás a háborúig 329

20 Háború 345

21 Az utazás vége 359

Utószó 379

Köszönetnyilvánítás 385

Bibliográfia 389

Levéltárak, könyvtárak jegyzéke 396

Az utazók 398

Jegyzetek 413

Név- és tárgymutató 438

------------------------------------------------------------------------

> "*A náciknál senki sem tudta jobban, hogyan kell manipulálni a
> hatalmas tömegek érzelmeit, és sok külföldi -- gyakran saját
> legnagyobb meglepetésére -- kénytelen volt elismerni, hogy ő sem
> mentesül a hatása alól.*"

A könyv adatlapja
-----------------

Szerző: *Julia Boyd*\
Cím: ***Szörnyeteg vagy példakép?*** \
Alcím: *Korabeli utazók a nácik Németországáról*\
ISBN 978-615-5758-41-6, B5 (165×235 mm), 448 o., 5490 Ft\
Fordította: *Miholics Zoltán* és *Dr. Soós Gábor*\
Szerkesztő: *Pordány Katalin*\
Tördelés: *Serf Egyed* eclassic\
Borító: *Mark Swan* kid-ethic London\
**Személyes Történelem Kiadó**, 2019.\
Kiadóvezető: *Dr. Soós Gábor*

**Médiaérdeklődés**: info\@szemelyestortenelem.hu
