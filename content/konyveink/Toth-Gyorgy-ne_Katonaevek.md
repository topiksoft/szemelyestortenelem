---

idbook: 715
author: Tóth György és Tóth Györgyné
booktitle: Katonaévek 1965-1968
pages: 160
price: 2690 Ft
format: 130x200 mm
price_ebook: 1990
saleprice: 1890
weighttext: 190 gr.
isbn: 978-615-5758-24-9
isbn_epub: 978-615-5758-25-6
abstractshort: "Két szerelmes – hol megható, hol mosolyt fakasztó – levelezése a 60-as évekből, amelyből nemcsak a katonaságról kapunk képet, hanem az egész kádári társadalomról is."
pubdate: 2018-04-06
pubyear: 2018
pubmonth: április
pubday: 6
cover: Toth_Gyorgy-ne--Katonaevek
coverFC: Toth_Gyorgy-ne--Katonaevek--FC.jpg
coverFD: Toth_Gyorgy-ne--Katonaevek--FD.jpg
coverFE: Toth_Gyorgy-ne--Katonaevek--FE.jpg
coverFF: Toth_Gyorgy-ne--Katonaevek--FF.jpg
catalogueurl: Toth-Gyorgy-ne_Katonaevek
link_webshop: http://www.konyvesbolt.online/KATONAEVEK-1965-1968
link_libri: https://www.libri.hu/konyv/toth_gyorgyne.katonaevek-1965-1968.html
link_lira: https://www.lira.hu/hu/konyv/ismeretterjeszto-1/tortenelem-politika/katonaevek-1965-1968
link_bookline: https://bookline.hu/product/home.action?_v=Toth_Gyorgy_Toth_Gyorgyne_Katonaevek_1&id=304070&type=22
link_book24:
link_ibook:
link_googlepay:
link_googlebooks:
link_ekonyv:
link_moly: https://moly.hu/konyvek/toth-gyorgy-toth-gyorgyne-katonaevek-1965-1968
weight: 80

---

Gyermekkoromban a szerencsésebbek közé tartoztam, mert ritkán kaptam verést otthon. Csak olyankor, ha rossz fát tettem a tűzre, vagy rossz jegyet hoztam haza az iskolából. Ilyenkor anyám rohant a padlásfeljáróba a prakkerért, hogy jól elnáspángoljon vele, de én gyorsabb voltam nála, és apám lábánál húzódtam meg a kovácsműhelyben, a kohósalak mellett, a tűzfészek alatt. Apám sohasem bántott. A társaim közül nem volt mindenki ilyen szerencsés. A pechesebbeket nadrágszíjjal verte el az apja. A honvédségnél nekem is volt nadrágszíjam. Hozzám nőtt a huszonhat hónap alatt. Minden katona nagy becsben tartotta, mint én is, mert a szíj végére havonta egy‑egy jelölés került, ami az idő múlását jelképezte. Ahogy teltek a hónapok, úgy kerültek rá a rovátkák. A szíjat leszereléskor mindenki hazavitte emlékbe. A könyvborító hátoldalára kerülő témán gondolkodva jutott eszembe a nadrágszíjam. Marika szkeptikusan kijelentette, hogy szerinte az már régen nincs meg. Én meg voltam győződve, hogy nincs igaza. Elindultam, hogy megkeressem. Egy kis idő múlva boldogan vittem, megmutatva neki, hogy lám: itt van a bizonyíték a honvédségnél eltöltött huszonhat hónapról. Ez a szíj leszerelés után évtizedekre a farmernadrágom fontos kelléke lett. Így került a könyv hátlapjára, ami nem csak a számomra, de minden katonaviselt férfi számára is szimbólummá vált.
Ezt a könyvet azoknak ajánlom, akik szívesen kutakodnak egy tovatűnt világban, akiket érdekelnek a nagyszüleiknek és a szüleiknek az érzelmei, gondolatai, véleményük, örömük és bánatuk. A könyv nem két ember életrajza, csak huszonhat hónapot vesz górcső alá, ami mindkettejük számára meghatározó volt. Ezt a huszonhat hónapot erős érzelmi kitörések uralják. Mindkét szereplő kapaszkodókat keres, amit részint egymásban találnak meg, máskor pedig a humor, az önirónia ad vigaszt. "Gyönyörű álmom volt.” – írja Gyuri a levelében. Az olvasó végre megnyugszik és elmosolyodik, hogy végre a honvédségnél történhet jó dolog is. „Azt álmodtam, hogy leszereltek gyomorfekéllyel!” Így kapjuk meg a választ a feltételezett jóra. A katonaságnál eltöltött huszonhat hónap alatt, két szerelmes egymásnak írt levelei által, keresztmetszetet kapunk nemcsak a katonaságról, hanem az egész kádári társadalomról is az 1960‑70‑es években.
